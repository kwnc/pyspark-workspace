33955429
3

33955429
3

Polska Piastów

1
33955429
3

Historia bez Polki: Polska Piastów
Europejskie średniowiecze to epoka dominacji chrześcijaństwa, ale też kształtowania się państw i tożsamości narodowej. W Polsce, którą objął we władanie ród Piastów, historia tego okresu miała według
podręczników właściwie jednego bohatera: władcę. Wiemy, który z nich znał grekę, który był skromny,
który „siedmiu żon zażywał”. Za to kobiety...
Bycie żoną, matką, córką, a nawet prawnuczką któregoś z władców i królów Polski to w zasadzie jedyny
sposób, by zaistnieć w podręczniku opisującym historię średniowiecza na ziemiach polskich. Nie zawsze
wiąże się to choćby z ujawnieniem imienia. Które kobiece postacie z czasów Piastów mają szansę poznać
uczennice i uczniowie podstawówek?

Elżbieta Łokietkówna

Krewna królowa

Możliwe, że zapamiętają Elżbietę Łokietkównę – przynajmniej ci korzystający z podręcznika MAC,
bo np. w podręczniku Nowej Ery jest już tylko niewymienioną z imienia krewną. Jako siostra najwybitniejszego polskiego władcy Kazimierza Wielkiego czy królowa Węgier, a nawet
„matka sprawująca władzę w Polsce w zastępstwie syna Ludwika Andegaweńskiego”
pojawia się na kilku stronach.

2
33955429
3

Matylda i Mieszko
Według autorów i autorek podręczników równie ciekawe jest uświadomienie piątoklasistkom
i piątoklasistom, że istniał ktoś taki jak Matylda –
księżna lotaryńska, która wręczyła Mieszkowi II księgę
kościelną. Wzmianka o niej, zilustrowana ryciną,
trafiła aż do trzech podręczników: GWO, MAC i WSiP.

Dobra Dobrawa
Poza tym Polska Piastów wypada bardzo skromnie, bo właściwie jedyną bohaterką tych czasów, której
przypisano coś więcej niż tylko pokrewieństwo czy powinowactwo z władcą, jest księżniczka czeska
Dobrawa. Choć to „więcej” nie oznacza „wiele”. Dobrawa – dobra, szlachetna i pobożna żona Mieszka I –
jest więc głównie pośredniczką w przyjęciu chrztu i zabezpieczeniem pozycji kształtującego się państwa.
Jak czytamy, odegrała
„niemałą rolę w jego nawróceniu” i „zapewne zapoznała go z zasadami wiary chrześcijańskiej”.
O pozycji kobiet w ówczesnym świecie nie dowiadujemy się jednak niczego konkretnego.

3
33955429
3

Mąż św. Jadwigi Śląskiej

Pewną samodzielność innej kobiety związanej z dynastią Piastów sygnalizuje też Gdańskie Wydawnictwo Oświatowe. Tylko ono zdecydowało się poświęcić nieco miejsca słynącej z pobożności i dobroci
(a także umartwiania się) św. Jadwidze Śląskiej. M.in. w ramce poświęconej Henrykowi Brodatemu autorzy
odnotowali, że był
„mężem św. Jadwigi Śląskiej”, która jest przedstawiona jako
„księżna, [która] obniżała chłopom opłaty, żeby nie cierpieli biedy”.

O bardziej sprawczych bohaterkach – choć nadal opisywanych najczęściej jako córki czy żony – piątoklasiści
i piątoklasistki dowiedzą się dopiero przy okazji poznawania historii kolejnej wielkiej dynastii panującej
w Polsce – Jagiellonów.

Powtórzenie
Czego podręczniki uczą o mężczyznach na ziemiach
polskich w średniowieczu?

Czego podręczniki uczą o kobietach na ziemiach
polskich w średniowieczu?

• Byli władcami i królami.
• Ustanawiali prawa, decydowali o wojnie i pokoju.
• Byli dyplomatami, zawierali sojusze i rozejmy.
• Dążyli do zjednoczenia ludów zamieszkujących
„polskie” ziemie, by zapewnić im bezpieczeństwo.
• Brali udział w walkach.
• Byli motorem napędowym wszelkich zmian:
od budownictwa po edukację.

• Były córkami, siostrami, żonami i matkami władców.
• Były dobre i pobożne.
• Namawiały mężów do chrztu.
• Wyjątkowo robiły czasami to, co mężczyźni:
Jadwiga Śląska „obniżała chłopom opłaty”.

4
33955429
3

Panowanie Jagiellonów

5
33955429
3

Historia bez Polki: panowanie Jagiellonów
XV wiek w Polsce – i nie tylko, bo także na Litwie, Węgrzech i w Czechach – należał do Jagiellonów.
Pierwszy z nich, Jagiełło, który podczas chrztu przyjął imię Władysław, związał się z Polską za sprawą
kobiety. Mimo że Jadwiga Andegaweńska była pełnoprawnym królem, podręczniki lokują ją w cieniu
męża, wielkiego triumfatora spod Grunwaldu.

Jadwiga Andegaweńska

Piękna król Jadwiga
Choć według narracji szkolnej Jadwiga Andegaweńska była równym
innym władcom (i swojemu mężowi) królem Polski oraz wykształconą i – co wielokrotnie się podkreśla – piękną kobietą, w podręcznikach dla piątej klasy wciąż najczęściej występuje albo jako córka
Ludwika Andegaweńskiego, albo jako żona Władysława Jagiełły.

6
33955429
3

Również w czwartej klasie stawiana jest za wzór. Dlaczego? To banalnie proste.
„Dla dobra Polski, Litwy i chrześcijaństwa [12-letnia – red.] Jadwiga zgodziła się poślubić 35-letniego
Jagiełłę, którego nigdy wcześniej nie spotkała. Wiedziała jednak, że dzięki jej poświęceniu Litwini
nawrócą się na chrześcijaństwo, a oba państwa zaczną współpracować, zamiast ze sobą walczyć”
– czytamy w podręczniku GWO, który nie odpowiada na żadne z nasuwających się pytań o małżeństwa
aranżowane, decyzyjność kobiet w średniowieczu czy ówczesne kryteria dojrzałości.

Kto oprócz Jadwigi Andegaweńskiej?
Wygląda na to, że poza Jadwigą kobiety związane z dynastią Jagiellonów nie miały znaczenia dla historii.
Skromnym wyjątkiem jest Elżbieta Habsburżanka, żona Kazimierza Jagiellończyka, której główną zasługą (według podręczników) było rodzenie dzieci. Nowa Era odnotowuje, że powiła ich aż trzynaścioro,
„w tym sześciu synów”. Podpis pod jej podobizną przybliża, że czterech z jej synów zostało koronowanych,
więc sama Elżbieta – królowa Polski i dziedziczka tronu Czech i Węgier – zasłynęła jako „matka królów”.
W tym samym kontekście istnienie Elżbiety Habsburżanki zauważyli już tylko twórcy podręcznika WSiP,
a i to w znacznie skromniejszy sposób, bo w dosłownie kilku słowach.

7
33955429
3

O ostatniej przedstawicielce dynastii Jagiellonów, czyli Annie Jagiellonce, uczennice i uczniowie dowiedzą się dopiero w szóstej klasie. Autorzy podręcznika GWO wykonali wprawdzie mały skok w przyszłość,
ale w zupełnie innym kierunku. Piąte klasy będą mogły zapamiętać, jak nosiły się XVI-wieczne szlachcianki,
bo poza Jadwigą tylko modelowa przedstawicielka tej warstwy społecznej, a raczej jej dokładnie opisany
strój, zasłużyła na poświęcenie całej strony w książce.

Na tym tle wyróżnia się ciekawostka
o „na wpół legendarnej Nawojce”,
która „uchodzi za pierwszą polską studentkę”
i „tylko ze względu na doskonałe wyniki
w nauce uniknęła kary”
za bycie studiującą kobietą. To właściwie jedyny
fragment, który może uchodzić za komentarz odnoszący się do edukacji i pozycji kobiet w średniowieczu. Na dodatek zamieszczony tylko w jednym
z podręczników.

Powtórzenie
Czego podręczniki uczą o mężczyznach na ziemiach
polskich za czasów Jagiellonów?

Czego podręczniki uczą o kobietach na ziemiach
polskich za czasów Jagiellonów (jeśli nie były Jadwigą)?

• Byli władcami i królami.
• Prowadzili walki i odnosili w nich wielkie zwycięstwa.
• Ginęli w walkach.
• Pertraktowali ze szlachtą.
• Decydowali o kształcie państw.
• Decydowali o zamążpójściu jedynego króla-kobiety.
• Zajmowali się chrystianizacją pogańskich ziem.
• Mogli się edukować w Polsce i Europie.

• Były córkami, matkami i żonami władców.
• Z ich powodu szlachta nabywała przywileje, przez co
słabły wpływy królów.
• Jak się ubierały.

8
33955429
3

XVI wiek

9
33955429
3

Historia bez Polki: XVI wiek
Wiek XVI to czas wielkich odkryć geograficznych, renesansu i reformacji. Na scenę dziejów wchodzą
Ferdynand Magellan, Marcin Luter i Mikołaj Kopernik. Królestwo Polskie w tym czasie żegna się z dynastią
Jagiellonów, zawiązuje się Rzeczpospolita Obojga Narodów, a Gdańsk staje się potęgą. A jak podręczniki
opisują sytuację i rolę kobiet w tym czasie?
Jedyną obszernie przedstawioną kobietą z tego okresu jest Bona Sforza. I choć podręczniki uczciwe
podkreślają, że Bona przyczyniła się do popularyzacji idei i sztuki renesansu w Polsce i dość obszernie
opisują jej zasługi, mają do niej pewne zastrzeżenia, których wobec mężczyzn u władzy nie wysuwają.

Bona Sforza

Lista zastrzeżeń podręczników do Bony
1. „Znana była z olbrzymiej miłości do swego jedynego syna i równie
olbrzymich ambicji oraz z mieszania się w sprawy państwowe”.
2. Była „piękna, znakomicie wykształcona, lecz ambitna i despotyczna”.
3. „Jej dekolty gorszyły Polaków przyzwyczajonych do kobiet zapiętych
pod szyję”.
4. „Namówiła do przeprowadzenia elekcji i koronacji ich syna”, a po
sprzeciwie szlachty „władca musiał obiecać, że to jednorazowy przypadek”.
5. A poza tym szlachcie nie smakowała włoszczyzna.
10
33955429
3

Kto poza Boną?
Według wizji autorów i autorek podręczników na
więcej niż półzdaniową wzmiankę w rozdziałach
o Polsce XVI wieku zasługuje jeszcze tylko Anna
Jagiellonka wraz ze swymi małżeńskimi perypetiami.
Jak się dowiadujemy z podręcznika Gdańskiego
Wydawnictwa Oświatowego, Jagiellonka miała
w 1573 roku zostać żoną Henryka Walezego,
pierwszego elekcyjnego króla Polski, ale
„młody król ani myślał żenić się z 50-letnią
królewną”.
Szczęśliwie jednak trzy lata później szlachta wybrała na króla Annę Jagiellonkę,
„niezamężną i przeszło 50-letnią”,

Anna Jagiellonka

a na jej męża wyznaczono Stefana Batorego. Z podręcznika WSiP dowiadujemy się, że dzięki temu
udało się nieco zniwelować różnicę wieku. Jagiellonka była już tylko 10 lat starsza od nowego króla.

11
33955429
3

Reszta polskich kobiecych losów w XVI wieku to role statystek. A to występują jako bezimienne trzy
żony Zygmunta Augusta, a to fundują płyty nagrobne, a to figurują jako statystki na obrazach
pokazujących życie epoki.
Podręczniki nie poświęcają ani akapitu na zarysowanie tła społecznego, nie tłumaczą też pozycji kobiet
nie tylko w strukturach władzy, lecz także w ówczesnym nauczaniu kościołów. Było, jak było, po co drążyć
temat?
Za to pamiętają o czym innym. Poniżej pierwsza strona otwierająca polski XVI wiek
w podręczniku MAC. Grafika przedstawia stany społeczne czasów zygmuntowskich.

Uczennice i uczniowie muszą
odpowiedzieć na pytanie
dotyczące ról społecznych:

„Powiedz, do których grup
odnoszą się następujące wyrazy
i wyrażenia: obrona państwa,
handel, uprawa ziemi,
zakładanie rodziny, obowiązki
duszpasterskie, mecenat”.

Ciekawe, które przypiszą
kobietom?

Powtórzenie
Czego podręczniki uczą o mężczyznach na ziemiach
polskich w XVI wieku?

Czego podręczniki uczą o kobietach na ziemiach
polskich w XVI wieku?

• Rządzili państwem.
• Prowadzili wojny.
• Sekularyzowali zakon krzyżacki.
• Uczestniczyli w sejmach.
• Kultywowali obyczaje szlacheckie.
• Rozwijali Akademię Krakowską.
• Uprawiali sztukę.
• Bogacili się na handlu.
• Budowali wieloreligijną Rzeczpospolitą.

• Wychodziły za królów.
• Wtrącały się do polityki.
• Miały swoje ambicje.
• Gorszyły ubiorem i dziwnymi obyczajami.
• Bywały 50-letnie i niezamężne.

12
33955429
3

XVII wiek

13
33955429
3

Historia bez Polki: XVII wiek
Wiek XVII zwany jest w Polsce wiekiem wojen. Jak nie wojny z Rosją, to powstanie kozackie. Jak nie
powstanie kozackie, to słynny potop szwedzki, a zaraz i wojna z Turcją. Do tego jeszcze liberum veto
i sarmatyzm. Gdzie w tym wszystkim znajdowały się według podręczników kobiety?
Nigdzie – z jednym ciekawym wyjątkiem.

Zaczniemy od tła społecznego. W przeciwieństwie do podręcznikowej narracji o XVI wieku, tym
razem w jednym miejscu spotykamy się z pewną obserwacją socjologiczną. Nie wiadomo tylko, czy to
dobrze. Podręcznik Gdańskiego Wydawnictwa Oświatowego opisuje bowiem sarmackie małżeństwa:
„[Sarmaci] pragnęli spokojnego życia na wsi,
w gronie rodziny i przyjaciół. Szlacheckie małżeństwa były trwałe, a przemoc w stosunku do
kobiet zdarzała się rzadko. Co więcej, szlachta
ostro potępiała mężczyzn, którzy się jej dopuszczali (mówiono: niegodni, by zwać ich ludźmi).
[...] Sarmatyzm na pewno miał wiele cech niekorzystnych i dla państwa, i dla poszczególnych
osób. Ale niósł też wartości, które można uznać
za cenne i w naszych czasach”.

Jedyny jasny punkt
Większość uczennic i uczniów nigdy o niej nie usłyszy, bo występuje tylko w jednym z czterech
analizowanych podręczników. Autorzy WSiP uznali jednak, że pozwolą Marynie Mniszchównie na jeden
akapit sławy.
Oto w 1604 roku na Moskwę ruszyła magnateria z rzekomym zaginionym synem Iwana Groźnego –
Dymitrem. Samozwaniec – jak go potem nazwano – po objęciu tronu ożenił się z córką jednego
z magnatów, Maryną. Rozwinęła skrzydła dopiero dwa lata później, po gwałtownej śmierci męża.
14

33955429
3

Maryna Mniszchówna

Po nieudanej próbie wmówienia rosyjskiej szlachcie, że kolejny uzurpator jest jej zmarłym mężem,
„postanowiła kontynuować walkę o władzę w Rosji”.
W tym celu związała się z atamanem kozackim, by
„razem stworzyć państwo kozackie u ujścia Wołgi i razem prowadzić wojnę z Rosją”.

„Najukochańsza Marysieńku”
Znacznie więcej niż o geopolitycznie aktywnej Marynie
podręczniki poświęcają jednak Marysieńce – Marii
Kazimierze d’Arquien. Co wiemy o królowej?

Fakty o „Marysieńce” według podręczników:
• Była miłością życia Jana III Sobieskiego.
• Była też adresatką licznych listów męża, w których obficie
opisywał zarówno swoje uczucia do niej, jak i zwycięstwa.
Nie wiemy, czy mu odpisywała.
• Urodziła dziesięć córek (siedem zmarło w wieku niemowlęcym) i czterech synów.
• Miała swoją komnatę w Wilanowie.
• Brała też udział w kuligach.

15
33955429
3

Moda kobieca w XVII wieku
Podręczniki zauważają kobiety głównie przy prezentacji sarmackiej mody. Panie pozują na ilustracjach
obok panów, ale autorzy nie zamykają oczu na trudne fakty.
Jak czytamy w podręczniku MAC, „szlachcianki, w przeciwieństwie do mężczyzn, chętniej ulegały
zagranicznej modzie, głównie francuskiej”. Za tę uległość autorzy ukarali je mniejszą ilustracją.

Powtórzenie
Czego podręczniki uczą o mężczyznach na ziemiach
polskich w XVII wieku?

Czego podręczniki uczą o kobietach na ziemiach
polskich w XVII wieku?

• Prowadzili wojny z: Rosją, Kozakami, Szwecją, Turcją.
• Wygrywali pod Wiedniem.
• Budowali kulturę Sarmatów.
• Zwiększali pańszczyznę, żeby sfinansować wojny.
• Pisali „Kazania sejmowe”.
• Wprowadzali liberum veto.
• Radzili sobie z kryzysem gospodarczym.

• Były żonami Sarmatów (którzy je rzadko bili).
• Ulegały wpływom francuskiej mody.
• Odbierały listy od swoich mężów.
• Były „żonami dwóch Wazów”.
• Wyjątek: zakładały państwo tatarskie i walczyły
z Rosją.

16
33955429
3

XVIII wiek

17
33955429
3

Historia bez Polki: XVIII wiek (i epoka napoleońska)
Każda Polka i każdy Polak wie, że osiemnaste
stulecie to dla Polski dramat i ostatni rozdział przed
końcem. Podręczniki doskonale oddają tę schyłkową atmosferę i koncentrują się wyłącznie na
rozpaczliwych próbach reform i ratowania Rzeczpospolitej. Kobiety i ich historia w tym czasie nie
istnieją.

Dlatego zamiast rozdziału wymieniamy wszystkie
wystąpienia kobiet we wszystkich czterech analizowanych podręcznikach.

Podręcznikowa Polka występuje jako:
• chłopka na ilustracji,
• żebraczka na ilustracji,
• obiekt na przykładzie porcelany z epoki,
• obiekt na obrazie Marcella Bacciarellego
(Izabella Branicka),
• obiekty na obrazie Jana Matejki,
• obiekty na obrazie pokazującym wjazd
Jana Henryka Dąbrowskiego do Poznania,
• obiekt na ilustracji o obyczajach,
• ofiary (wraz ze starcami i dziećmi) rzezi Pragi,
• obiekty na obrazie z tańczącą szlachtą,
• obiekty na obrazie „Konstytucja 3 Maja 1791 roku”,
• obiekty na rycinie jako „płaczące sieroty Polski”,
• obiekty na rycinie pokazującej Sejm Czteroletni.
18
33955429
3

Ciekawostka 1
Jedyny jednoznacznie pozytywny w wydźwięku
i podmiotowy fragment o Polkach we wszystkich
czterech podręcznikach to JEDNO zdanie z podręcznika Gdańskiego Wydawnictwa Oświatowego:
„Gdy [Jan Klemens Branicki] zmarł w 1771 roku,
pałac przejęła po nim mądra i energiczna Izabella z Poniatowskich, siostra króla Stanisława
Augusta”.

Ciekawostka 2
Oto główna tekstowa wzmianka o Polce
w XVIII wieku w podręczniku wydawnictwa
Nowa Era.

Izabella Elżbieta z Poniatowskich Branicka

Powtórzenie
Czego podręczniki uczą o mężczyznach na ziemiach
polskich w XVIII wieku?

Czego podręczniki uczą o kobietach na ziemiach
polskich w XVIII wieku?

• Uchwalali konstytucję.
• Walczyli o Polskę.
• Walczyli przeciw Polsce.
• Reformowali edukację.
• Dążyli do reform społecznych zrównujących szlachtę
(męską) z mieszczaństwem (męskim).
• Zaczynali myśleć o upodmiotowieniu chłopów.

• W sumie niczego.

19
33955429
3

XIX wiek do 1914 roku

20
33955429
3

Historia bez Polki: XIX wiek do 1914 roku

Polska to nie tylko terytorium. To także Polacy, ich przywiązanie do własnej kultury i marzeń o niepodległości oraz pomysły na zapisanie się w historii – od walki rewolucyjnej po sztukę. A jaką rolę podręczniki
przypisały w tej narracji Polkom?

W jakich warunkach żyły kobiety w XIX wieku na ziemiach polskich? Jakie było ich miejsce w hierarchii
społecznej? Jak podchodziły do nich kościoły i jakie role społeczne były im pisane? Tego za bardzo nie
wiadomo. Wiadomo za to, jakie role przypisują im podręczniki.

Emilia Broel-Plater

Główna rola: cierpiące za Polskę

Większość XIX wieku zdominowana jest przez walkę zbrojną o polską niepodległość. Bunty, spiski
i powstania wypełniają podręczniki, a między tymi wydarzeniami przemykają kobiety. Podręczniki
zainteresowane są jednak głównie ich wkładem w walkę zbrojną. Więcej walczyłaś – większą wzmiankę
otrzymasz. Na marginesie.
Czego dowiadujemy się o Emilii Plater?

Na większą wzmiankę zasłużyła za to Anna Henryka Pustowójtówna, która walczyła w powstaniu
styczniowym, gdzie na

Wiemy, że była szlachcianką, miała 24 lata,
ufundowała własny oddział oraz że była bohaterką.

„polu bitwy okazywała niezwykłą odwagę”.
Podręcznik WSiP przytacza cały jej szlak bojowy.
Inne rzeczy nie zmieściły się w biogramie. Gdy
kończy się walka, opisy stają się mniej szczegółowe,
jak ten o bezimiennej
„wdowie po generale Sowińskim”,
której pogrzeb stał się okazją do manifestacji
patriotycznych.
21
33955429
3

Kobiety w jednym zdaniu
Choć pisane w XXI wieku, podręczniki dojrzewają
dopiero wraz z epokami, które opisują. Jeśli pojawia się kontekst i dostajemy szczegóły na temat
ówczesnej sytuacji kobiet, dzieje się tak tylko
dlatego, że ludzie epoki zwrócili na to uwagę.
Ale znów są to wzmianki jedno-, dwuzdaniowe.
Dowiadujemy się więc o Uniwersytecie Latającym, choć tylko WSiP dodaje, że był przeznaczony wyłącznie dla kobiet, niewpuszczanych wtedy
na uczelnie. Dowiadujemy się też o postulatach
równych praw dla Żydów i dla kobiet, które były
wysuwane przez Elizę Orzeszkową.
Pojawia się również wzmianka o robotnicach
w łódzkiej fabryce czy cytat z artykułu o śmierci
11-letniej Anny Szulc w fabryce.

Być jak Maria
Skłodowska-Curie
w podręcznikach

Maria Skłodowska-Curie

Maria Skłodowska-Curie to najszerzej opisywana postać z historii Polski w analizowanych przez nas
podręcznikach. Główne uderzenie idzie w czwartej klasie, w której noblistka otrzymuje własne rozdziały.
22
33955429
3

23
33955429
3

W siódmej klasie Maria Skłodowska-Curie wraca już do szeregu kilkuzdaniowych wzmianek. Podręczniki
do klasy czwartej pokazują, jak mogłoby się pisać o kobietach, gdyby autorzy dostali odpowiednio dużo
miejsca. Poznajemy więc całą drogę naukową noblistki, nie pomija się jej zasług, nie przypisuje się jej zasług
mężowi (i odwrotnie), jest nawet miejsce na podkreślenie, że popierała równouprawnienie.

Maria Skłodowska-Curie i Pierre Curie

Podręcznik Nowej Ery idzie jeszcze dalej.
Tłumaczy uczennicom i uczniom, że bohaterstwo to nie tylko odwaga na polu bitwy, lecz
także to, czego dokonała w czasie I wojny światowej Maria Skłodowska-Curie. To najlepsze
momenty podręcznikowej narracji o Polkach.

Powtórzenie
Czego podręczniki uczą o mężczyznach na ziemiach
polskich w XIX wieku i na początku XX?

Czego podręczniki uczą o kobietach na ziemiach
polskich w XIX wieku i na początku XX (jeśli nie były
Marią Skłodowską-Curie)?

• Walczyli o Polskę.
• Próbowali dokonać reformy rolnej.
• Tworzyli Wielką Emigrację.
• Tworzyli gospodarkę ery industrialnej.
• Budowali zalążki nowoczesnych partii politycznych.

• Czasami walczyły za Polskę.
• Były poddawane represjom.
• Nosiły żałobę po Polsce.
• Nie mogły uczyć się na uniwersytetach,
ale nie wiadomo dlaczego.

24
33955429
3

II RP i okupacja

25
33955429
3

Historia bez Polki: II RP i okupacja

Dwudziestolecie brutalnie zakończone przez wojnę to już prawdziwy XX wiek. Z jednej strony wielkie
postacie i ich próby budowania nowoczesnego państwa, rewolucyjne przeobrażenia społeczne i wybuch
kultury masowej, z drugiej – kryzysy i podwójna okupacja Polski. Gdy tak dużo się dzieje, podręczniki
na ogół zapominają o kobietach. Czy znalazły dla nich miejsce w opowieści o II RP i wojnie?

Czasy tuż po I wojnie to okres wyrównywania praw przysługujących kobietom na całym kontynencie.
Jak jednak wprowadzić temat, skoro wcześniej prawie w ogóle nie pisało się w podręcznikach o powodach
niższej pozycji społecznej kobiet? Autorzy podręczników wybierają opcję: kobiety zasłużyły.

Jak czytamy w podręczniku MAC,
„zaradność i skuteczność [kobiet podczas pracy w czasie I wojny światowej] doprowadziły do obalenia
krzywdzących stereotypów”, a panie
„przekonały wielu mężczyzn o konieczności wprowadzenia równouprawnienia”.

26
33955429
3

Nad zmianą i jej powodami w osobliwy sposób pochylił się też podręcznik WSiP. Jak czytamy w rozdziale
o XIX wieku,
„wśród pań wzrastało przekonanie, że ich
społeczna i polityczna sytuacja powinna
zostać zmieniona”.
Samemu wprowadzeniu praw wyborczych kobiet
w Polsce nie towarzyszy już zbyt duża uwaga.
Podręczniki konstatują ten fakt zwykle jednym
zdaniem.
Ciekawsza wydaje się moda. Podręcznik Nowej Ery odnotowuje między innymi, że w stylizacjach
nastąpił „powrót do bardziej tradycyjnej kobiecej sylwetki – podkreślano talię”.

Kobiety na równi z mężczyznami występują za to we fragmentach, gdzie podręczniki wymieniają znaczące
postacie świata kultury i sportu. Hanka Ordonówna, Pola Negri, Zofia Nałkowska, Jadwiga Smosarska,
Tamara Łempicka czy Maria Dąbrowska (wymieniona jako autorka „najwybitniejszej powieści II RP”)
znajdują się w tych wyliczankach na równi z mężczyznami.

Od lewej: Hanka Ordonówna, Pola Negri, Zofia Nałkowska, Jadwiga Smosarska, Tamara Łempicka, Maria Dąbrowska

33955429

27

3

Trochę inaczej jest w sporcie, gdzie informuje się o sukcesie pierwszej polskiej złotej medalistki olimpijskiej
Haliny Konopackiej, ale przypomina także jej drugi sukces: zdobycie lauru miss igrzysk.

Dwie kobiety drugiej wojny
Czasy okupacji to głównie opis działań wojennych
i represji, którym okupanci poddawali polską ludność. To także opowieść o bohaterstwie przede
wszystkim Ireny Sendlerowej i Wiktorii Ulmy, które ratowały Żydów przed śmiercią.
Czasami – co nie jest normą – pisze się o tych bohaterkach zadziwiająco obszernie. A już zupełnym
odstępstwem od podręcznikowych standardów
jest sylwetka lotniczki Janiny Antoniny Lewandowskiej w podręczniku Nowej Ery.

Powtórzenie
Czego podręczniki uczą o mężczyznach na ziemiach
polskich w dwudziestoleciu międzywojennym?

Czego podręczniki uczą o kobietach na ziemiach
polskich w dwudziestoleciu międzywojennym?

• Uchwalali konstytucje.
• Budowali Gdynię.
• Dokonywali zamachów stanu.
• Reformowali rolnictwo.

• Były artystkami i sportsmenkami.
• Zdobywały medale i zostawały miss igrzysk.
• Znów eksponowały talię.
• Przekonały mężczyzn do równouprawnienia.

28
33955429
3

Współczesność

kolaż
otwarciowy

29
33955429
3

Historia bez Polki: współczesność
II wojna światowa pochłonęła dziesiątki milionów ofiar. Ocalałych zmusiła do odnalezienia się w arcytrudnej powojennej rzeczywistości i stworzenia nowego porządku świata. Reżyserami, scenarzystami
i głównymi aktorami na scenie dziejów byli mężczyźni. Kobietom pozostawili najczęściej role bezimiennych statystek. W świetle reflektorów zmieściła się tylko Anna Walentynowicz, swój moment ma też
Inka, czyli Danuta Siedzikówna.

Od lewej: Anna Walentynowicz i Danuta Siedzikówna

O najbardziej wyczerpujący obraz sytuacji kobiet w powojniu pokusili się autorzy podręcznika Gdańskiego
Wydawnictwa Oświatowego. We fragmentach o skutkach II wojny światowej wyjaśniają ósmoklasistkom
i ósmoklasistom, że:
„Kobiety, które w czasie wojny pracowały w zastępstwie mężczyzn, uniezależniły się od rodzin i stały
się jeszcze bardziej samodzielne niż po I wojnie światowej (często podejmowały studia lub pracę
zawodową)”.

Dopełnieniem tego wyjaśnienia jest wzmianka
o traktorzystkach. W opisie pod zdjęciem jest nawet
mowa o „równouprawnieniu płci”, o które „rzekomo” troszczyły się władze. Tak naprawdę starały się
namówić kobiety do „trudnej pracy fizycznej”, gdy
brakowało mężczyzn.
30
33955429
3

Sytuacja gospodarcza a papier
toaletowy
Co jeszcze robiły kobiety w PRL-u? Wnikliwi uczniowie i uczennice może dostrzegą na kilku zdjęciach,
że brały udział w strajkach, ustawianych wiecach poparcia dla komunistycznych władz, miały
swoje miejsce na plakatach propagandowych czy za
sklepową ladą i stały w kolejkach. Tylko w tej ostatniej aktywności autorzy jednego z podręczników
odnotowali ich udział i poinformowali, że zdjęcie
przedstawia
„kobietę podczas zakupów”
ze sznurem rolek papieru toaletowego.

Żołnierz Siedzikówna i spawacz
Walentynowicz
Ósmoklasistki i ósmoklasiści mniej zainteresowani
wyłapywaniem kobiecych sylwetek na zdjęciach
ilustrujących historię XX wieku i tak mogą liczyć na
to, że nie zostaną zamęczeni zapamiętywaniem
kobiecych nazwisk. Przez całą współczesność pada
ich niewiele. Takie, którym towarzyszy wyraźne
zdjęcie i wskazanie konkretnych zasług czy wątków,
są... dwa.

Jako postać historyczna została w ten sposób
wyróżniona Inka, czyli Danuta Siedzikówna
(sanitariuszka i żołnierka AK, awansowana
pośmiertnie na podporuczniczkę),
oraz Anna Walentynowicz.
31
33955429
3

Walentynowicz to jedyna kobieca postać historyczna mająca według podręczników pewien wpływ na
bieg wydarzeń.
„Najpierw spawacz, potem suwnicowa”
została przedstawiona nie tylko jako działaczka WZZ
i współzałożycielka NSZZ „Solidarność”. W podręcznikowej narracji to jej zwolnienie z pracy stało się
przyczyną strajku w Stoczni Gdańskiej, który – jak
podkreślono: na podstawie planu Bogdana Borusewicza i dowodzony przez Lecha Wałęsę – rozpoczął
się 14 sierpnia 1980 r. Nowa Era odnotowuje nawet,
że gdy po zawarciu ugody z dyrekcją stoczni protestujący zaczęli się rozchodzić, „zostali zatrzymani przez kobiety, m.in. Annę Walentynowicz i Alinę
Pieńkowską”. Ich zasługą było przekonanie Lecha
Wałęsy do wznowienia protestu.

Feminizm
w słowniczku
Ósmoklasistki i ósmoklasiści tak jak ich młodsi
koledzy i koleżanki nie dowiedzą się z podręczników,
co znaczyło bycie kobietą w najpierw komunistycznym, a potem demokratycznym społeczeństwie.
Według podręczników to kwestia o znaczeniu tak
marginalnym, że kluczowe pojęcie zostało upchnięte w słowniczku do jednego z rozdziałów. Razem
z trzecim światem.

Powtórzenie

Czego podręczniki uczą o mężczyznach we
współczesnej Polsce?

Czego podręczniki uczą o kobietach we
współczesnej Polsce?

• Stan gospodarki zależał od ich decyzji.
• Byli dyplomatami, politykami i stali na czele państwa.
• Sprzeciwiali się komunistycznej władzy, nawet za cenę
więzienia.
• Planowali strajki i przewodzili tym, które zmieniły bieg
historii.
• Byli działaczami służącymi społeczeństwu (Jacek Kuroń).
• Budowali pozycję Polski na arenie międzynarodowej.

• Po wojnie stały się „jeszcze bardziej samodzielne”
i „często podejmowały pracę zawodową”.
• Pracowały na traktorach, kiedy brakowało mężczyzn.
• Robiły zakupy i stały w kolejkach.
• Inspirowały mężczyzn do protestów.
• Były żonami prezydentów (Danuta Wałęsa
i Jolanta Kwaśniewska).

32
33955429
3

33955429
3

33955429
3

